Hei!


ARTIKKELEN OM STABILE KOHERENTE TILSTANDER

Takk for den meget interessante artikkelen! Jeg har lest gjennom den, og  
har forstått det meste, tror jeg. (Det er en del begreper jeg holder på å  
slå opp.) Slik jeg ser det, åpner systemene som denne artikkelen  
diskuterer for mange muligheter og utfordringer:
* Integrasjon i tid av kompliserte tidsavhengige systemer (men ikke "for"  
kompliserte). Dette åpner spørsmålet om hvilken metode som skal brukes, og  
her kommer bl.a. arbeid av Per Chr. inn.
* Diskretisering av topartikkelsystemer, og her er det vel 2D/quantum  
dot-systemene som er aktuelle. Dette er en utfordring! Hvilken  
diskretisering skal man bruke, og hva slags "basis"? FDM-grid,  
spektralmetoder, FEM? Det er i hvertfall klart at det blir tunge  
beregninger.

Listen er lenger, det er jeg sikker på. :-)

Jeg har veldig lyst til å jobbe med denne typen problemer, for det er så  
mange aspekter som kan trekkes inn og studeres, og det er jo ganske  
nydelige fenomener som studeres. Jeg kommer helt sikkert til å komme med  
spørsmål til det etterhvert som jeg fordyper meg i dette.


FREMDRIFT PÅ PHD / SAMMENFATTING AV HOVEDFAG.

Jeg må innrømme at jeg sliter litt med både motivasjon og fremgang. For  
det første føler jeg at jeg ikke har kunnskaper nok til å angripe  
problemer slik Per Christian mener de bør angripes, og jeg føler at  
ønskene fra PC og Ragnar trekker i ulike retninger. Hvor jeg plasserer meg  
selv oppi alt dette, vet jeg rett og slett ikke.

Jeg har jobbet i det siste med å finne spekteret til 2DH med magnetfelt,  
og har en publikasjon av dette som mål. Dette vil være en videreføring av  
hovedfaget, og jeg kan også bruke "funn" i hovedfaget.

Det er en hovedgrunn (slik jeg ser det) til å finne spekteret til systemet  
som jeg skrev om i hovedoppgaven:
* Dersom vi kjenner spekteret *nøyaktig* , kan vi avgjøre hvor vidt en  
gitt romlig diskretisering er god eller ikke. Dersom spekteret blir godt  
tilnærmet, vet vi at tidsutviklingen til en superposisjon av  
egentilstander vil være fysisk riktig, uten numerisk dispersjon.

Egenverdiberegningene i hovedoppgaven var ganske rudimentære: Jeg hadde  
ingen analyse av hvordan egenverdiene konvergerte. Ting tydet faktisk på  
at de ikke gjorde det, og da må man ha en forklaring. Med samme argument  
som over, betyr det da at FEM-diskretisering av den typen jeg bruke *ikke*  
egner seg for Coulomb-systemer. Jeg har følgende tanker:

* Ved separasjon av variable får man en radiallikning som er et såkalt  
singulært Sturm-Liouville-problem. Disse problemene er svært vanskelig å  
løse generelt, og derfor vil jeg gjøre det! Målet er da å beregne (i  
prinsippet) alle (!) egenverdiene med høy presisjon vor varierende  
magnetfelt.
* Det er utviklet flere gode metoder og koder for å løse dette, blant  
annet SLEIGN2 (http://www.math.niu.edu/~zettl/SL2/). Jeg har lekt litt med  
denne (dvs. løst noen enklere problemer), og målet er å løse  
radiallikningen med denne pakken, evt. å skrive en egen kode som  
implementerer metoden for dette spesielle problemet.
* En alternativ strategi som Per Christian nærmest synes er latterlig (det  
er i hvertfall inntrykket jeg får), er å bruke Richardsson-ekstrapolasjon  
på FEM-grid/annet grid på radiallikningen for å få kanskje 50-60  
egenverdier til meget høy presisjon. Jeg synes det så ut som en god ide...  
*Trenger* vi alle de høye egenverdiene? For numerisk simulering (der  
bølgefunksjonene typisk starter i lavereliggende egentilstander) trenger  
vi informasjon om spekteret der bølgefunksjonen har overlapp. Per  
Christians filosofi der er at "problemet skal løses så komplett som  
mulig". Jeg vet ikke om jeg er enig eller ikke, men å angripe  
Sturm-Liouville-problemet er i hvertfall komplisert nok...

Når det gjelder resten av hovedfaget; med tidsintegrasjon og analysen av  
dette: Det kan jeg ikke forstå er resultater som er relevant å publisere!  
For det første er skjemaene dårlige og gammeldagse (dessverre!) og for det  
andre så er de analysert ganske grundig fra før. En mulighet er å utvide  
programmet jeg har skrevet til å integrere med *bedre* metoder, så som  
Chebyshev-ekspansjon, eller høyere ordens eksplisitte skjema. Da tror jeg  
kanskje vi kan få interessante resultater, dersom FEM-diskretiseringen er  
bra nok. Jeg har nemlig inntrykk av at dette er gjort hundre ganger før av  
feks. kjemikere og tilogmed med en bedre feilanalyse. (Men jeg skal  
innrømme at jeg ikke har klart å forstå noen av artiklene jeg har lest på  
dette området.)

Dette var et forsøk på å beskrive noen tanker og problemer jeg sitter med  
i forhold til PhD og hovedfaget. Som du skjønner sliter jeg litt med  
motivasjonen. Noe av det skyldes et slags kultursjokk: overgangen til CMA  
var voldsom. Det er ingen her oppe som tenker "fysikk". De tenker enten  
informatikk eller ren matematikk, og har lite til overs for min måte å  
tenke på. Det er ingen her som kan støtte mine beslutninger eller ønske om  
beslutninger, og de alternative strategiene jeg får fremlagt virker  
nærmest uoverkommelig vanskelig.

Jeg føler sterkt at jeg trenger en ferie. Jeg har jobbet i ett de siste to  
årene, og overgangen fra hovedfag til doktorgrad var brå. I tillegg har  
jeg hatt noen personlige ting å ta meg av som har slitt veldig på den  
fysiske formen, som i tillegg ikke er altfor god fra før, og det vet du  
om. Jeg tar noen dager fri i vinterferien, og etter påske, enten CMA liker  
det eller ikke. Jeg har sittet her i snart ett år, uten å komme noe særlig  
i gang med "de viktige tingene", og det synes jeg er meget frustrerende,  
og jeg mener mye skyldes mangelen på ro, i vid forstand. Jeg lurer på om  
jeg skal ta en prat med Ragnar om dette og ovennevnte problematikk.


mvh,
Simen Kvaal.





On Thu, 17 Feb 2005 09:08:08 +0100 (CET),  
<morten.hjorth-jensen@fys.uio.no> wrote:

> Hei Simen,
> tenkte å komme med et mer konkret forslag til hva som kan gjøres på
> to-elektron nivå.
> Se quant-ph/0502071  av Kalinski et al.
> Her defineres flere interessente problem både i to og tre dim. Folka der
> har brukt
> diff Monte carlo, men jeg meiner bestemt at PDEs og tidsavhengig SL vil  
> gi
> klart
> bedre svar. Overgangen til kaos må være noe av interesse for deg også????
>
> Les nøye gjennom artikkelen.Jeg tror du har mye av formalismen inne.
> Deretter kan vi prøve å plukke noen anvendelser.
> I tillegg, bør du klart komme i gang med å sammenfatte resultatene fra
> hovedfaget ditt,
> især simulereingene for det to-dim hydrogenatomet. Det bør klart danne
> grunnlag for en artikkel.
> Jon har allerede fått akseptert deler av hovedfaget sitt i Physical  
> Review
> A, og du har mye mer materiale enn ham.
>
>
> Morten
>
>



-- 
---- Simen Kvaal -- Ph.D student --------+-------------------------
   Centre of Mathematics for Applications | cell:   +47 90199552
         Room 1039, N.H.Abel's House, UiO | office: +47 22855681
             http://folk.uio.no/simenkva/ | simen.kvaal@cma.uio.no
