Temaet for Torquil MacDonald Sørensen
sitt drgrads prosjekt dreier seg om
studier og utvikling av numeriske metoder for 
stokastiske partielle differensiallikninger (SPDL) og Monte Carlo teknikker.
Anvendelsene spenner fra studier av numeriske algoritmer til problem i 
numerisk finans og kvantemekanikk. 

Jeg kjenner Torquil både i kraft av at han har fulgt 
og følger  kurs jeg underviser ved samt ukentlige kollokvier vi har om hans PhD
prosjekt. På disse kollokviene deltar i tilleg til undertegnede,
Fred Espen Benth, som er medveiler fra matematisk institutt og CMA, 
Thilo Meyer-Brandis og Mikael 
Signahl, begge post-docs ved CMA.
I både kurs og kollokvier har Torquil vist seg
å være en glimrende student, med stor evne til å sette seg inn i nye problemstillinger 
samt å ta i bruk ulike numeriske verktøy
og ikke minst kunne løse kompliserte problem. I løpet av h-2005 og etter bare noen få kollokvier 
implementerte Torquil numeriske løsninger av SPDL utifra et nylig arbeid av Mikal Signahl.


Torquil er en ypperlig kandidat med meget gode faglige kvalifikasjoner hva 
numeriske metoder og stokastiske partielle difflikninger og Monte Carlo teknikker især angår. 
I tillegg har Torquil en meget bred og allsidig bakgrunn i matematikk og fysikk
samt publikasjoner fra sitt hovedfag i blant annet det prestisjetunge tidsskriftet 
Physical Review D. 
Han er også svært kreativ, full av ideer samt at han utviser masse egeninitiativ. 
Begge veiledere er ganske sikre på at 
han vil kunne komme med betydelige bidrag i løpet drgrads arbeidet.







