
Temaet for Simen 
 sitt drgrads prosjekt dreier seg om
numeriske metoder for kvantemekaniske systemer, 
med spesiell vekt på den tidsavhengige Schroedingerlikningen 
for systemer med få partikler eller midlere felt likninger som den ikke-linære
Gross-Pitaeviiski likningen, høyst aktuell i studier av Bose-Einstein
kondensat.
Under hovedfaget studerte Simen
numeriske løsninger av tidsavhengige systemer, 
som f.eks atomer i ulike dimensjoner og geometrier 
under påvirkning av ultra-korte laserpulser, 
geometriske invarianter for Schr\"dingerlikningen, som f.eks gauge-invarians, 
og løsning av store egenverdisystemer som oppstår i kvantemekanikk.
Dette er temaer som ønskes videreført i drgrads arbeidet og er svært aktuelle 
i atomfysikk og faste stoffers fysikk samt numerisk matematikk.
Det matematisk numerisk verktøyet Simen skal ta i bruk er basert på
'Finite Element' metoden. Prof. Ragnar Winther ved CMA 
vil være medveileder på oppgaven. Han er en internasjonalt annerkjent ekspert i numerisk
matematikk og 'Finite Element' metoden i særdeleshet.

Jeg har kjent Simen siden høsten 2000, da som laveregrads student, 
og i kraft av å være veiledere på hovedfaget fra høsten 2002 til mars 2004.
Ragnar Winther har kjent Simen i godt og vel ett år.
Uten å overdrive, tror jeg begge to kan underskrive på at
Simen er en eksepsjonell student. Han blei ansatt som stipendiat på CMA umiddelbart
rett etter hovedfagseksamen, i skarp konkurranse med svært gode 
nasjonale og internasjonale
kandidater.
Hovedfaget hans var mildt sagt imponerende og han utviste en stor vitenskapelig 
kreativitet og modenhet som er sjelden til og med blant drgrads studenter.
Simen mestrer analytiske metoder i fysikk og matematikk, numerisk matematikk 
samt at han er meget oppegående i moderne programmeringsverktøy.
Dette kombinert med masse initiativ, ideer og kreativitet gjør at Simen 
vil passe ypperlig inn i forskningsprofilen
til CMA og aktiviteten i Computational Physics ved Fysisk Institutt.
I høst har Simen, sammen med Per Christian Moan som er postdoc på CM, starta en 
forelesningsserie i Computational Quantum Mechanics, se 
http://www.cma.uio.no/seminars/2004quant_mech.html for flere detaljer. 
Sammen med forskere, PhD og Master studenter på Fysisk Institutt og CMA utgjør dette 
allerede et viktig forskningselement ved CMA. 
Sammen med Per Christian Moan holder Simen på å forfatte et større arbeid om
stabiliteten til 'Finite Element' metoden anvendt på Hamiltonske systemer.

I sum, Simen er en ypperlig kandidat med særdeles gode faglige kvalifikasjoner.

