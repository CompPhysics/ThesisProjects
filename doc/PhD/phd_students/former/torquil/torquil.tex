

Torquil  sitt drgrads prosjekt dreier seg om studier og utvikling av 
numeriske metoder og algoritmer for stokastiske partielle differensiallikniger samt 
videreutvikling og studier av algoritmer for Monte Carlo  metoder.
Anvendelsene er tenkt innenfor numerisk finans og utvalgte fysiske systemer.

Stokastiske Partielle Differensiallikninger
--------------------------------------------
Fred skriver.


Monte Carlo simuleringer av fysiske systemer
--------------------------------------------

Sentralt her er studier av forbedra teknikker for kvante Monte Carlo metoder, både 
variasjonell og diffusjons
Monte Carlo teknikker som anvendes på kvantemekaniske systemer. 
Kvante Monte Carlo metoder, diffusjons Monte Carlo især,  tillater
en eksakt numerisk løsning for systemer med mange vekselvirkende partikler
og framstår som en av de mest farbare veier for 'ab initio' beregninger 
av kvantemekaniske systemer. Med 'ab initio' meines en reduksjonist 
tilnærming til et fysisk system, hvor en studerer et systems utvikling utifra 
vekselvirkningene mellom dets elementære bestanddeler, for eksempler partikler som elektroner   
i atomer.

Det er to sentrale numeriske temaer i kvante Monte Carlo teknikker, en god sampling av punkter i 
tilstandsrommet og  utvikling av bedre metoder for variansestimering.


Hva sampling av punkter i koordinatrommet angår, så er standard algoritmen basert på
en kombinasjon av viktighetssampling og  Metropolis algoritmen.
Førstnevnte del approksimeres oftest ved å introdusere Langevin likningen, hvis løsning gir 
et driftledd i tillegg til et vanlig diffusjonsledd for å bestemme neste skritt i 
tilstandsrommet. 
Her ønsker vi spesielt å teste den såkalte 'exact diffusjons' algoritmen for å sample
punkter i tilstandsrommet. Dette er en algoritme som har sitt opphav fra stokastisk analyse
og har ikke vært nevneverdig brukt i kvantemekaniske studier.

Når et nytt skritt har blitt valgt utifra en gitt sannsynlighetsfordeling (her er den proporsjonal
med en prøvebølgefunksjon)  ønsker vi å teste  Metropolis algoritmen mot  
MPMC og Metropolis-Hastings algortitmene.
Systemet vi i første omgang er interessert er såkalte kvantepunkter, eller quantum dots.
Dette er tredimensjonale systemer av elektroner som er avgrensa i små områder 
mellom lag i halvledere. Elektronene beveger seg i to dimensjoner pga et ytre påsatt magnetfelt 
ortogonalt på xy-planet. En er i dag i stand til å avgrense bevegelsene til få elektroner, fra 1 til flere hundre
i områder på noen få nanometre, som er størrelsen på kvantepunktet.
Sammenlikna med størrelsen å ordinære atom, er kvantepunkter fra noen få ganger større til ca 2 størrelsesordener større
enn et vanlig atom.
I tillegg kan flere slike kvantepunkter lages industrielt, med ett eller flere
elektroner i kvert kvantepunkt. I dag utgjør kvantepunkter ett av de mest lovende  
fysiske system for å manipulere kvantetilstander, med bla det mål å lage kvantekretser.
Både såkalla CNOT og NOT kretser har blit framstilt nylig, se feks Nature Physics, bind 1, desember 2005, side 176.

Det første systemet vi ser for oss er to elektroner som kan være i to kvantepunkter, enten ett elektron i hvert sitt
kvantepunkt eller begge i samme kvantepunkt. Her ønsker vi å studere effektiviteten til MPMC og Metropolis-Hastings
algortimene kontra standard Metropolis. Grunnen til dette er at MPMC algoritmen har mye lettere 
for å hoppe fram og
tilbake mellom områder med stor sannsynlighet (som er adskilt av områder med lav
sannsynlighet) enn hva Metropolis-Hastings og Metropolis  algoritmene har.
Deretter er planen å utvide systemet med to kvantepunkter til å inneholde flere elektroner. 

For to elektroner kan systemet også studeres vha av standard partielle differensiallikninger
(et annet prosjekt på CMA). Vi kan dermed sammenlikne resultatene herfra med disse metodene når kodene
utvikles.
For flere elektroner er Monte Carlo teknikker eneste farbare veg for ab initio berekninger.

Det er per tiden stor eksperimentell interesse i nanoteknologi for egenskapene til kvantepunkter med flere elektroner.
Monte Carlo beregninger, som i prinsippet gir numerisk eksakt svar,   
kan være avgjørende for oppsett av eksperiment og vår grunnleggende forståelse
av dynamikken til mange-elektron systemer.  

Vi har per tiden utvikla variasjonelle Monte Carlo koder for både Bose og Fermi systemer, og for Bosoner har vi også
diffusjons Monte Carlo koder. Dette er koder det er naturlig å gripe fatt i starten av prosjektet.

