
Temaet for Jon Nilsen
 sitt drgrads prosjekt dreier seg om
studier og utvikling av numeriske metoder for kvantemekaniske systemer, 
med spesiell vekt på Monte Carlo teknikker 
for systemer med mange vekselvirkende partikler (atomære bosoner) 
i studier av Bose-Einstein
kondensasjon. 

Jeg kjenner Jon både i kraft av å ha vært veileder på hovedfag samt at han har fulgt 
tre kurs som jeg har undervist. I alle tre kurs samt hovedfaget har Jon vist seg
å være en glimrende student, med stor evne til å ta i bruk ulike numeriske verktøy
og ikke minst kunne løse kompliserte kvantemekaniske mangelegeme problemer. 
I tillegg har Jon en
stor innsikt i eksisterende parallelliseringsteknikker, innsikt som vil være helt
nødvendig for drgraden.

Jon utvikla allerede under sitt hovedfag (karakter A) et omfattende 
variasjonelt Monte Carlo program for studier av superfluiditet i fortynna kvantevæsker,
med og uten  kvantiserte virvler. Programmet skal under drgraden utvides til å inkludere
ulike diffusjons Monte Carlo teknikker, i prinsippet eksakte måter å løse Schroedingers
likning for mange vekselvirkende partikler, se forøvrig prosjektbeskrivelsen.

Basert på hovedfaget samt arbeid etter hovedfagseksamen i juli 2004,  
har Jon allerede fått akseptert en artikkel i tidskriftet 
Physical Review A (bind 71). Tittelen er 
'Vortices in Atomic Bose-Einstein Condensates in the Large Gas
Parameter Region', og Jon er førsteforfatter. Andre forfattere er 
Jordi Mur-Petit, Muntsua Guilleumas, Artur Polls (alle fra universitetet i Barcelona), 
samt Morten Hjorth-Jensen. Artur Polls er også medveileder.
Hans Petter Langtangen (IFI og Simula Research lab) er tredje veileder og en ekspert
på scripting og parallellisering i high-performance computing.
Til drgraden skal Jon utvikle og studere ulike verktøy for å parallellisere diffusjons
Monte Carlo koden og dermed kunne tilby så eksakte som mulige resultat for 
ulike egenskaper av 
Bose-Einstein kondensat, både for svært fortynna gasser av 
bosoniske atomer, som kan beskrives vha ulike midlere felt teknikker, 
til systemer hvor to eller fler-partikkel korrelasjoner spiller en viktig rolle.
I kraft av at Jon er ansatt på tungeregnegruppa på USIT, gir dette
en unik mulighet for å gjennomføre den numeriske delen av drgraden. 

I sum, Jon er en ypperlig kandidat med meget gode faglige kvalifikasjoner hva 
numeriske metoder og Monte Carlo teknikker især angår. 
Han er også svært kreativ, full av ideer samt at han utviser masse egeninitiativ. 
Jeg er ganske sikker på at 
han vil kunne komme med betydelige bidrag hva studier av kvantemekaniske
systemer med mange vekselvirkende partikler angår. Det faktum at deler av hovedfaget
kunne publiseres i Physical Review A vitner allerede 
om Jons faglige egenskaper og en stor faglig
modenhet. 




